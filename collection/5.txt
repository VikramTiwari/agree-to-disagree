Facebook
E-posta veya telefon	Şifre
		
	
Hesabını mı unuttun?
Kaydol
Facebook şirketinin adı artık Meta. Kullanım Koşullarımızı, Veri İlkemizi ve Çerezler İlkemizi, bu yeni adı yansıtacak şekilde 4 Ocak 2022 tarihinde güncelledik. Şirketimizin adı değişti ancak Meta'nın sizlere sağladığı Facebook uygulaması dahil olmak üzere aynı ürünleri sunmaya devam ediyoruz. Veri İlkemiz ve Hizmet Koşullarımız yürürlükte kalmaya devam ediyor ve bu ad değişikliği, verileri kullanma ve paylaşma biçimimizi etkilemiyor. Meta ve meta evren vizyonumuz hakkında daha fazla bilgi alın.



Çerezler ve diğer depolama teknolojileri
Çerezler, internet tarayıcılarında bilgi depolamak için kullanılan küçük metin parçalarıdır. Çerezler bilgisayarlarda, telefonlarda ve diğer cihazlarda tanımlayıcıları ve diğer bilgileri toplamak ve tutmak için kullanılır. İnternet tarayıcınızda veya cihazınızda tuttuğumuz veriler, cihazınızla ilişkili tanımlayıcılar ve diğer yazılımlar gibi başka teknolojiler de benzer amaçlarla kullanılır. Bu ilkede, bu teknolojilerin tümü "çerez" olarak anılacaktır.

Facebook hesabınız varsa, sitemiz ve uygulamalarımız dahil olmak üzere Meta Ürünlerini kullanırsanız veya Meta Ürünlerini kullanan diğer internet sitelerini ve uygulamaları (Beğen düğmesi dahil) ziyaret ederseniz çerezleri kullanırız. Çerezler, Meta'nın Meta Ürünlerini size sunmasını ve kayıtlı veya giriş yapmış olup olmamanızdan bağımsız olarak, diğer internet siteleri ve uygulamaları kullanımınız dahil olmak üzere sizin hakkında aldığı bilgileri anlamasını sağlar.

Bu ilkede, çerezleri nasıl kullandığımız ve size sunulan seçenekler açıklanmaktadır. Bu ilkede aksi belirtilmedikçe, çerezler yoluyla topladığımız verileri Veri İlkesi uyarınca işleyeceğiz.
Çerezleri neden kullanırız?

Çerezler; içerikleri kişiselleştirme, reklamları özelleştirme, reklam sonuçlarını ölçme, daha güvenli bir deneyim sağlama gibi yollarla Meta Ürünlerini sunmamıza, korumamıza ve geliştirmemize yardımcı olur. Kullandığımız çerezlerden bazıları tarayıcınızı kapattığınızda silinen oturum çerezleri, bazıları ise süreleri dolana veya tarafınızca manuel olarak silinene kadar kalmaya devam eden kalıcı çerezlerdir. Meta Ürünlerinde yaptığımız geliştirme ve güncellemelere paralel olarak, kullandığımız çerezleri de zaman zaman değiştirebiliriz ancak her zaman aşağıdaki amaçlar için kullanırız:
Kimlik Kontrolü
Hesabınızı doğrulamak ve hesabınıza giriş yaptığınızı belirlemek için çerezleri kullanırız. Bu şekilde Meta Ürünlerine erişmenizi kolaylaştırabilir ve size uygun deneyim ve özellikleri sunabiliriz.
Örneğin: Siz Facebook Sayfaları arasında gezinirken oturumunuzu açık tutmak için çerezleri kullanırız. Çerezler aynı zamanda tarayıcınızı hatırlamamıza yardımcı olur. Bu sayede sürekli Facebook'a giriş yapmak zorunda kalmaz ve üçüncü taraf uygulamalar ve internet siteleri üzerinden Facebook'a daha kolay giriş yapabilirsiniz. Örneğin, 365 gün boyunca çalışan "c_user" ve "xs" çerezlerini bu gibi amaçlarla kullanırız.
Güvenlik, site ve ürün bütünlüğü
Hesabınızı, verilerinizi ve Meta Ürünlerini güvende ve emniyette tutmak için çerezleri kullanırız.
Örneğin: Birisi bir Facebook hesabına izinsiz bir şekilde, örneğin arka arkaya tahmini şifreler yazarak erişmeye çalıştığında, çerezler bunu belirlememize ve ek güvenlik önlemleri almamıza yardımcı olur. Ayrıca, şifrenizi unutmanız halinde hesabınızı geri almamıza ya da bize hesabınızın başkasının eline geçtiğini bildirmeniz durumunda ek kimlik doğrulaması istememize yardımcı olan bilgileri saklamak için çerezleri kullanırız. Buna, örneğin, tarayıcınızı güvenli bir şekilde tanımlamamızı sağlayan "sb" ve "dbln" çerezlerimiz ve ayrıca "datr" çerezi dahildir. "Datr", tarayıcınız için benzersiz bir tanımlayıcıdır ve diğer şeylerin yanı sıra sizi dolandırıcılıktan korumamıza yardımcı olur. Örneğin, daha önce giriş yaptığınız güvenilir tarayıcıları belirlememize yardımcı olur. "Datr" iki yıllık bir ömre sahiptir.
Bunların yanında, ilkelerimizi ihlal eden veya başka bir şekilde Meta Ürünlerini sağlama olanağımızı olumsuz etkileyen faaliyetlerle mücadele etmek için de çerezleri kullanırız.
Örneğin: Çerezler, büyük miktarlarda sahte Facebook hesabı oluşturan bilgisayarları tespit ederek, spam ve şifre tuzağı saldırılarıyla mücadele etmemize yardımcı olur. Ayrıca, zararlı yazılım bulaşmış bilgisayarları tespit ederek daha fazla zarara neden olmalarını engelleyecek adımları atmak için de çerezleri kullanırız. Örneğin, "csrf" çerezimiz çapraz site isteği sahtekarlığı yapma amaçlı saldırıları önlememize yardımcı olur. "Datr" çerezi ayrıca kötü niyetli aktörler tarafından kullanılan tarayıcıları tanımlamamıza ve Meta Ürünlerine erişmenizi engelleyebilecek hizmet reddi saldırısı gibi siber güvenlik saldırılarını önlememize yardımcı olur. Çerezler aynı zamanda, yaşı tutmayan kişilerin Facebook hesabı açmasını engellememize yardımcı olur.
Reklamlar, tavsiyeler, istatistikler ve ölçüm
İşletmelerin ve diğer kuruluşların sağladıkları ürünlerle, hizmetlerle ya da ilişkili oldukları amaçlarla ilgilenebilecek kişilere, bu işletme ve kuruluşların reklamlarını göstermek ve tavsiyelerde bulunmak için çerezleri kullanırız.
Örneğin: Çerezler daha önce bir işletmenin internet sitesini ziyaret etmiş, ürünlerini satın almış ya da uygulamalarını kullanmış kişilere reklamlar yayınlamamızı ve bu harekete dayalı olarak ürün ve hizmet tavsiyelerinde bulunmamızı sağlar. Çerezlerle aynı zamanda bir reklamı görme sayınızı sınırlarız; böylece aynı reklamı tekrar tekrar görmezsiniz. Örneğin, "fr" çerezi reklamları yayınlamak, ölçmek ve reklamların alaka düzeyini artırmak için kullanılır ve 90 gün boyunca çalışır.
Ayrıca, Meta Ürünlerini kullanan işletmelerin reklam kampanyalarının performansını ölçmek için çerezleri kullanırız.
Örneğin: Bir reklamın kaç kez gösterildiğini saymak ve o reklamların ücretini hesaplamak için çerezleri kullanırız. Çerezleri, insanların bir reklam gösteriminin ardından alışveriş yapma gibi eylemleri ne sıklıkla gerçekleştirdiğini ölçmek için de kullanırız. Örneğin, "_fbp" çerezi, reklam ve site analizi hizmetleri sunmaya yönelik amaçlarla tarayıcıları tanımlar ve 90 gün boyunca çalışır.
Çerezler, aynı kişinin kullandığı farklı tarayıcılar ve cihazlarda reklamlar gösterip bunların sonuçlarını ölçmemize yardımcı olur.
Örneğin: Kullandığınız farklı cihazlarda aynı reklamı tekrar tekrar görmenizi önlemek için çerezleri kullanabiliriz.
Çerezler aynı zamanda Meta Ürünlerini kullanan insanlar hakkında ve ayrıca reklamverenlerimizin ve Meta Ürünlerini kullanan işletmelerin reklamlarıyla, internet siteleriyle ve uygulamalarıyla etkileşimde bulunan insanlar hakkında istatistikler sunmamızı sağlar.
Örneğin: İşletmelerin, Facebook Sayfalarını kimlerin beğendiğini ya da uygulamalarını kimlerin kullandığını anlamalarına yardımcı olmak için çerezleri kullanırız. Bu sayede işletmeler daha alakalı içerikler sağlayabilir ve müşterilerinin ilgisini çekebilecek özellikler geliştirebilir.
Ayrıca, üçüncü taraf internet sitelerindeki hareketlerinizi temel alan Meta reklamlarını görmekten vazgeçmenize yardımcı olmak için beş yıl boyunca çalışan "oo" çerezimiz gibi çerezleri kullanırız. Topladığımız bilgiler, Meta Ürünleri içinde ve dışında size hangi reklamları göstereceğimizi nasıl belirlediğimiz ve size sunulan kontroller hakkında daha fazla bilgi alın.
Site özellikleri ve hizmetleri
Meta Ürünlerini sağlamamıza yardım eden işlevleri çalıştırabilmek için çerezleri kullanırız.
Örneğin: Çerezler tercihleri kaydetmemize, Meta Ürünlerinin içeriklerini ne zaman gördüğünüzü veya onlarla ne zaman etkileşimde bulunduğunuzu anlamamıza ve size özelleştirilmiş içerikler ve deneyimler sunmamıza yardımcı olur. Örneğin, çerezler size ve diğer kullanıcılara önerilerde bulunmamızı ve sosyal eklentilerimizi entegre eden üçüncü taraf sitelerdeki içerikleri özelleştirmemizi sağlar. Bir Facebook Sayfasında yöneticiyseniz çerezler sayesinde kişisel Facebook hesabınızdan paylaşımda bulunma ile Facebook Sayfasından paylaşımda bulunma arasında geçiş yapabilirsiniz. Messenger sohbet pencerelerini kullanımınızı desteklemek için oturuma dayalı "presence" çerezi gibi çerezler kullanırız.
Ayrıca, kullandığınız dille alakalı içerikler sağlayabilmek için yardımcı olması amacıyla çerezleri kullanırız.
Örneğin: Tarayıcınıza veya cihazınıza yerleştirilen bir çerezde tuttuğumuz bilgiler sayesinde siteyi tercih ettiğiniz dilde görebilirsiniz.
Performans
Size mümkün olan en iyi deneyimi sunmak için çerezleri kullanırız.
Örneğin: Çerezler, sunucular arasındaki trafiği yönlendirmemize ve Meta Ürünlerinin farklı kişiler için ne kadar hızlı yüklendiğini anlamamıza yardımcı olur. Çerezler ayrıca ekranınızın ve pencerelerinizin oran ve boyutlarını ve yüksek kontrast modunu açıp açmadığınızı kaydetmemize yardımcı olur. Böylece sitelerimizi ve uygulamalarımızı doğru şekilde gösterebiliriz. Örneğin, her biri 7 gün boyunca çalışan "dpr" ve "wd" çerezlerini bu amaç dahil olmak üzere cihazınızın ekranında en iyi deneyimi sunmak için ayarlarız.
Analizler ve araştırma
İnsanların Meta Ürünlerini nasıl kullandığını daha iyi anlayıp bu hizmetleri geliştirmek için çerezleri kullanırız.
Örneğin: Çerezler insanların Facebook hizmetini nasıl kullandığını anlamamıza, kullanıcıların Ürünlerimizin hangi bölümlerini daha faydalı ve ilgi çekici bulduğunu analiz etmemize ve geliştirilebilecek özellikleri belirlememize yardımcı olabilir.
Üçüncü taraf internet siteleri ve uygulamalar
İşletme ortaklarımız ayrıca, kendi internet sitelerinin domainlerine yerleştirilmiş çerezlerden elde edilen bilgileri, bir Facebook hesabınız olup olmamasına veya giriş yapmış olup olmamanıza bakılmaksızın Meta ile paylaşmayı seçebilir. Özellikle _fbc veya _fbp şeklinde adlandırılan çerezler, internet sitesini ziyaret ettiğiniz işletme ortağının domainine yerleştirilebilir. Meta'nın kendi domainlerine yerleştirilmiş çerezlerin aksine, domainlerimizden birinde olduğunuz zamanlar dahil olmak üzere bu çerezlerin yerleştirildikleri siteden başka bir sitede olduğunuzda Meta bu çerezlere erişemez. Bu çerezler, Çerezler İlkesi'nde belirtildiği üzere, Meta'nın kendi domainine yerleştirilen çerezlerle aynı amaçlara hizmet eder: içerikleri (reklamlar dahil olmak üzere) kişiselleştirme, reklamları ölçme, analizler oluşturma ve daha güvenli bir deneyim sunma.
Çerezleri nerelerde kullanıyoruz?
Aşağıdakileri kullandığınızda ya da ziyaret ettiğinizde, bilgisayarınıza veya cihazınıza çerezler yerleştirebilir ve bu çerezlerde saklanan bilgileri alabiliriz:


Meta Ürünleri;
Meta Şirketlerinin diğer üyeleri tarafından sunulan ürünler ve
İnternet sitelerinde ve uygulamalarında Meta teknolojilerini kullanan şirketler dahil olmak üzere Meta Ürünlerini kullanan diğer şirketlerin sağladığı internet siteleri ve uygulamalar. Meta, çerezleri kullanır ve bu siteleri veya uygulamaları ziyaret ettiğinizde, başka bir işlem yapmanız gerekmeden cihaz bilgileri ve hareketleriniz hakkındaki bilgiler dahil olmak üzere bilgiler alır. Bu bilgiler, Facebook hesabınızın olup olmamasından veya giriş yapmış olup olmamanızdan bağımsız olarak alınır.
Başka Şirketler Meta Ürünleriyle bağlantılı olarak çerezleri kullanır mı?
Evet, diğer şirketler reklam, ölçüm, pazarlama ve analiz hizmetleri sağlamak, size belirli özellikleri sunmak ve ayrıca hizmetlerimizi iyileştirmek için Meta Ürünlerinde çerezleri kullanır.

Örneğin, diğer şirketlerin çerezleri Meta Ürünlerinin dışındaki reklamların özelleştirilmesine, performanslarını ve etki düzeyini ölçmeye ve ayrıca pazarlama ve analizleri desteklemeye yardımcı olur. Meta Ürünlerinde haritalar, ödeme ve güvenlik özellikleri gibi bazı özelliklerin çalışması için diğer şirketlerin çerezleri kullanılır. Meta Ürünlerinde çerez kullanan şirketler hakkında daha fazla bilgi alın.

Üçüncü taraf şirketler de, kendi sitelerinde ve uygulamalarında Meta Ürünleriyle bağlantılı olarak çerezler kullanır. Diğer şirketlerin çerezleri nasıl kullandığını anlamak için lütfen bu tarafların kendi ilkelerini inceleyin.
Bilgilerinizi nasıl kontrol edebilirsiniz?
Çerezleri; içerikleri ve hizmetleri kişiselleştirmek ve iyileştirmek, daha güvenli bir deneyim sunmak ve size Meta Ürünlerinde ve başka yerlerde faydalı ve alakalı reklamlar göstermek için kullanırız. Aşağıda açıklanan araçları kullanarak, verileri size reklam göstermek için ve diğer amaçlarla nasıl kullandığımızı kontrol edebilirsiniz.
Facebook hesabınız varsa:
Reklam tercihlerinizi kullanarak belirli bir reklamı neden gördüğünüzü öğrenebilir ve size reklam göstermek için topladığımız bilgileri nasıl kullandığımızı kontrol edebilirsiniz.
Size daha iyi reklamlar göstermek için, reklamverenlerimizin ve diğer ortaklarımızın, internet siteleri ve uygulamalar dahil olmak üzere Meta Şirketi Ürünlerinin dışındaki hareketleriniz hakkında bize sağladığı verileri kullanırız. Bu verileri size reklam göstermek için kullanıp kullanmayacağımızı reklam ayarlarınızdan kontrol edebilirsiniz.
Meta Audience Network; reklamverenlerin size Meta Şirketi Ürünlerinin dışındaki uygulamalar ve internet sitelerinde reklam göstermesinin bir yoludur. Audience Network'ün size alakalı reklamlar gösterme yöntemlerinden biri, reklam tercihlerinizi kullanarak hangi reklamları görmek isteyebileceğinizi belirlemektir. Bunu reklam ayarlarınızdan kontrol edebilirsiniz.
İşletme ve kuruluşların, onlarla uygulamalarını ve internet sitelerini ziyaret etme gibi etkileşimleriniz hakkında bize sağladığı bir hareket özeti olan Facebook'un dışındaki hareketlerinizi gözden geçirebilirsiniz. Bu işletme ve kuruluşlar, bu bilgileri bizimle paylaşmak için Meta Pikseli gibi işletme araçlarımızı kullanırlar. Bu, size Meta Ürünlerinde daha kişiselleştirilmiş bir deneyim sunmak gibi şeyler yapmamıza yardımcı olur. Facebook'un dışındaki hareketler hakkında ve bunları nasıl kullandığımız ve nasıl yönetebileceğiniz konularında daha fazla bilgi alın.
Herkes:
İnternet üzerinde Meta'dan ve katılan diğer şirketlerden ilgi alanına dayalı reklamlar görmekten, ABD'de Digital Advertising Alliance, Kanada'da Digital Advertising Alliance of Canada veya Avrupa'da European Interactive Digital Advertising Alliance üzerinden ya da Android, iOS 13 veya iOS'un daha eski bir sürümünü kullanan cep telefonunuzun ayarlarından vazgeçebilirsiniz. Çerezleri kullanmamızı kısıtlayan reklam engelleyicilerin ve araçların bu kontrolleri etkileyebileceğine lütfen dikkat edin.
İnternet reklamcılığı hakkında daha geniş bilgi:
Birlikte çalıştığımız reklam şirketleri genellikle hizmetlerinin bir parçası olarak çerezleri ve benzer teknolojileri kullanır. Reklamverenlerin çerezleri genellikle nasıl kullandığı ve sundukları seçenekler hakkında daha fazla bilgi için şu kaynakları gözden geçirebilirsiniz:

Digital Advertising Alliance
Digital Advertising Alliance of Canada
European Interactive Digital Advertising Alliance
Tarayıcı çerez kontrolleri:
Ayrıca tarayıcınız veya cihazınız, tarayıcı çerezlerinin yerleştirilip yerleştirilmeyeceğini seçmenizi ve çerezleri silmenizi sağlayacak bazı ayarlar sunabilir. Bu kontroller tarayıcıya göre değişiklik gösterir ve üreticiler, hem sundukları ayarları hem de bu ayarların çalışma şeklini istedikleri zaman değiştirebilir. 23 Haziran 2021 itibarıyla, yaygın olarak kullanılan tarayıcıların sunduğu kontrollerle ilgili daha fazla bilgiyi aşağıdaki bağlantılardan alabilirsiniz. Tarayıcı çerezlerinin kullanımını devre dışı bıraktıysanız Meta Ürünlerinin bazı kısımları doğru şekilde çalışmayabilir. Bu kontrollerin, size sunduğumuz kontrollerden farklı olduğunu lütfen unutmayın.

Google Chrome
Internet Explorer
Firefox
Safari
Safari Mobile
Opera


Son değiştirilme tarihi: 5 Ekim 2022
Türkçe
Kurdî (Kurmancî)
العربية
English (UK)
Zaza
Deutsch
Русский
Français (France)
فارسی
Español
Português (Brasil)
KaydolGiriş YapMessengerFacebook LiteWatchYerlerOyunlarMarketplaceMeta PayOculusPortalInstagramBulletinBağış KampanyalarıHizmetlerOy Kullanma Bilgi MerkeziGizlilik İlkesiGizlilik MerkeziGruplarHakkımızdaReklam OluşturSayfa OluşturGeliştiricilerKariyer OlanaklarıÇerezlerAd Choices
KoşullarYardımKişi Yükleme ve Hesabı Olmayan Kişiler
Ayarlar
Hareketler dökümü
Meta © 2023
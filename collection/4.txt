Giriş Yap
Yeni hesap oluştur
Facebook şirketinin adı artık Meta. Kullanım Koşullarımızı, Veri İlkemizi ve Çerezler İlkemizi, bu yeni adı yansıtacak şekilde 4 Ocak 2022 tarihinde güncelledik. Şirketimizin adı değişti ancak Meta'nın sizlere sağladığı Facebook uygulaması dahil olmak üzere aynı ürünleri sunmaya devam ediyoruz. Veri İlkemiz ve Hizmet Koşullarımız yürürlükte kalmaya devam ediyor ve bu ad değişikliği, verileri kullanma ve paylaşma biçimimizi etkilemiyor. Meta ve meta evren vizyonumuz hakkında daha fazla bilgi alın.
Veri İlkesi
Bu ilkede Facebook, Instagram, Messenger ve Meta Platforms, Inc. tarafından sunulan diğer ürün ve özellikleri (Meta Ürünleri veya Ürünler) desteklemek için işlediğimiz bilgiler açıklanmaktadır. Daha fazla araç ve bilgiyi Facebook Ayarları'nda ve Instagram Ayarları'nda bulabilirsiniz.
I. Ne tür bilgiler toplarız?
Meta Ürünlerini size sunmak için sizin hakkınızdaki verileri işlememiz gerekmektedir. Topladığımız veri türleri, Ürünlerimizi nasıl kullandığınıza bağlıdır. Topladığımız verilere nasıl erişeceğinizi ve bu verileri nasıl sileceğinizi öğrenmek için Facebook Ayarları'na ve Instagram Ayarları'na gidebilirsiniz.
Başkalarının ve sizin yaptığınız şeyler ve sağladığınız bilgiler.
Sağladığınız bilgiler ve içerikler. Bir hesap açmanız, içerik oluşturmanız veya paylaşmanız ve başkalarıyla mesajlaşmanız ya da iletişim kurmanız dahil olmak üzere, Ürünlerimizi kullanmanız sırasında sağladığınız içerikleri, mesajları ve diğer bilgileri toplamaktayız. Bir fotoğrafın çekildiği konum veya bir dosyanın oluşturulduğu tarih gibi, sağladığınız içerikteki veya içerik hakkındaki bilgiler (meta veriler gibi) buna dahil olabilir. Ayrıca sunduğumuz özellikler aracılığıyla gördüğünüz şeyler de buna dahil olabilir. Bu sayede örneğin kameramızı kullandığınızda beğenebileceğiniz maskeler ya da filtreler önerebilir veya kamera formatlarının kullanımına yönelik ipuçları verebiliriz. Sistemlerimiz, siz ve başkaları tarafından sağlanan içerik ve mesajları otomatik olarak işleyerek söz konusu içerik ve mesajların bağlamını ve neler içerdiğini aşağıdaki amaçlarla analiz eder. Paylaştığınız içerikleri kimlerin görebileceğini nasıl kontrol edebileceğiniz hakkında daha fazla bilgi alın.
Özel korumalara tabi veriler: Facebook profil alanlarınızda veya Önemli Gelişmelerinizde dini inancınız, siyasi görüşünüz, "ilgilendiğiniz" kişiler veya sağlığınız hakkında bilgiler paylaşmayı seçebilirsiniz. Bu ve diğer bilgiler (ırk veya etnik köken, felsefi inanç, sendika üyeliği gibi) ülkenizin yasaları çerçevesinde özel korumalara tabi olabilir.
Ağlar ve bağlantılar. En çok iletişim kurduğunuz kişiler veya üyesi olduğunuz gruplar gibi, bağlantı kurduğunuz kişiler, hesaplar, konu etiketleri ve Facebook grupları ve Sayfaları hakkında ve bu kişi ya da gruplarla Ürünlerimiz aracılığıyla nasıl etkileşimde bulunduğunuz hakkında bilgi toplamaktayız. Buna ek olarak, bir cihazdan (ör. bir adres defteri, çağrı kayıtları, SMS kaydı geçmişi) yüklemeyi, senkronize etmeyi veya aktarmayı seçtiğiniz kişi bilgilerini de toplamakta ve hem başkalarının ve sizin tanıyabileceğiniz kişileri bulmanıza yardımcı olmak hem de aşağıda belirtilen diğer amaçlar doğrultusunda bu bilgileri kullanmaktayız.
Kullanımınız. Görüntülediğiniz veya etkileşim kurduğunuz içerik türleri; kullandığınız özellikler; gerçekleştirdiğiniz eylemler; etkileşimde bulunduğunuz kişi veya hesaplar ile hareketlerinizin zamanı, sıklığı ve süresi gibi Ürünlerimizi nasıl kullandığınıza ilişkin verileri toplamaktayız. Örneğin, Ürünlerimizi kullanmakta olduğunuzu ve en son ne zaman kullandığınızı ve Ürünlerimizde hangi gönderi, video ve diğer içerikleri görüntülediğinizi kaydetmekteyiz. Ayrıca kameramız gibi özellikleri nasıl kullandığınız hakkında bilgi toplamaktayız.
Ürünlerimizde gerçekleştirilen finansal işlemler hakkında bilgiler. Ürünlerimizi alışveriş yapmak veya diğer finansal işlemleri gerçekleştirmek için kullandığınız takdirde (bir oyunda bir şey satın almak veya bağış yapmak gibi), bu alışveriş veya işlem hakkındaki bilgileri toplamaktayız. Bu kapsamda topladığımız veriler; kredi kartı ya da banka kartı numarası veya başka kart bilgisi gibi ödeme bilgileri, diğer hesap ve kimlik doğrulama bilgileri ve fatura, gönderim ve iletişim bilgilerini de kapsamaktadır.
Başkalarının yaptığı şeyler ve sizin hakkınızda verdiği bilgiler. Ürünlerimizi kullanırken başkalarının sağladığı içerikleri, mesajları ve bilgileri de toplamakta ve analiz etmekteyiz. Bu kapsamda topladığımız veriler; başkalarının size ait bir fotoğrafı paylaşması, sizin fotoğrafınıza yorum yapması, size mesaj göndermesi veya sizin iletişim bilgilerinizi yüklemesi, senkronize etmesi veya aktarması durumlarında size ilişkin bilgileri de kapsamaktadır.


Cihaz Bilgisi
Kullandığınız bilgisayar, telefon, internete bağlı TV ve Ürünlerimizle entegrasyon sağlayan diğer internete bağlı cihazlardan gelen bilgileri ve bu cihazlar hakkındaki bilgileri aşağıda açıklandığı şekilde toplamakta ve kullandığınız farklı cihazlardan aldığımız bu bilgileri birleştirmekteyiz. Örneğin, Ürünlerimizi telefonunuzda nasıl kullandığınıza ilişkin olarak topladığımız bilgileri, Ürünlerimizi dizüstü bilgisayar veya tablet gibi başka cihazlarda kullanırken gördüğünüz içerikleri (reklamlar dahil) veya özellikleri daha kişisel hale getirmek veya telefonunuzda size gösterdiğimiz bir reklam sonrasında farklı bir cihazda bir eylemde bulunup bulunmadığınızı ölçmek için kullanırız.
Bu cihazlardan aşağıdaki bilgiler de dahil olmak üzere çeşitli bilgiler elde etmekteyiz:
Cihaz özellikleri: İşletim sistemi, donanım ve yazılım sürümleri, pil seviyesi, sinyal gücü, kullanılabilen depolama alanı, tarayıcı türü, uygulama ve dosya ad ve türleri ile eklentiler gibi bilgiler.
Cihaz işlemleri: Bir pencerenin ön planda mı yoksa arkaplanda mı olduğunun belirlenmesi veya fare hareketlerinin izlenmesi (insanların robotlardan ayırt edilmesine yardımcı olabilir) gibi, cihazda gerçekleşen işlemler ve davranışlar hakkındaki bilgiler.
Tanımlayıcılar: Kullandığınız oyun, uygulama veya hesaplara ait özel tanımlayıcılar, cihaz kimlikleri ve diğer tanımlayıcılar ile Aile Cihazı Kimlikleri (veya aynı cihaz veya hesapla ilişkili Meta Şirketi Ürünleri'ne özel diğer tanımlayıcılar).
Cihaz sinyalleri: Bluetooth sinyalleri ile yakınlardaki Wi-Fi erişim noktaları, beacon'lar (web işaretçileri) ve baz istasyonları hakkında bilgiler.
Cihaz ayarlarından alınan veriler: GPS konumunuza, kameranıza veya fotoğraflarınıza erişim gibi etkinleştirdiğiniz cihaz ayarları üzerinden almamıza izin verdiğiniz bilgiler.
Ağ ve bağlantılar: Mobil operatörünüzün veya internet servis sağlayıcınızın adı, dil, saat dilimi, cep telefonu numarası, IP adresi ve bağlantı hızı gibi bilgilerin yanı sıra, bazı durumlarda telefonunuzdaki bir videoyu televizyonunuzda izlemek gibi özellikler sunabilmemiz için yakında veya ağınızda bulunan cihazlar hakkında bilgiler.
Çerez verileri: Çerez kimlikleri ve ayarları dahil olmak üzere, cihazınızda saklanan çerezlerden alınan veriler. Facebook Çerezler İlkesi ve Instagram Çerezler İlkesi'ni gözden geçirerek çerezleri nasıl kullandığımıza ilişkin daha fazla bilgi elde edebilirsiniz.


Ortaklardan alınan bilgiler.
Reklamverenler, uygulama geliştiricileri ve yayıncılar bize sosyal eklentilerimiz (Beğen düğmesi gibi), Facebook Girişi, API'lerimiz ve SDK'lerimiz veya Meta pikseli gibi kendi kullandıkları Meta İşletme Araçları aracılığıyla bilgi gönderebilir. Bu ortaklarımız, Ürünlerimizde hesabınızın olup olmaması veya giriş yapmış olup olmamanız fark etmeksizin cihazınız, ziyaret ettiğiniz internet siteleri, yaptığınız alışverişler, gördüğünüz reklamlar, hizmetlerini nasıl kullandığınız gibi Ürünlerimiz dışında gerçekleştirdiğiniz hareketler hakkında bize bilgi verir. Örneğin, bir oyun geliştiricisi sizin hangi oyunları oynadığınızı, bir işletme ise mağazasında hangi ürünleri satın aldığınızı bize bildirmek için API'mizi kullanabilir. Ayrıca çevrimiçi ve çevrimdışı hareketleriniz ve bilgilerinizi bize gönderme hakkına sahip olan üçüncü taraf sağlayıcılardan yaptığınız alışverişler hakkında da bilgi alırız.
Ortaklar, hizmetlerini ziyaret ettiğiniz veya kullandığınız zaman ya da birlikte çalıştıkları üçüncü taraflar aracılığıyla verilerinizi alır. Bu ortaklardan her birinin bize herhangi bir veri gönderebilmesi için, verilerinizi toplama, kullanma ve paylaşma konusunda gerekli yasal haklara sahip olmalarını zorunlu kılarız. Veri topladığımız ortaklar hakkında daha fazla bilgi alın.
Çerezleri, Meta İşletme Araçlarıyla bağlantılı olarak nasıl kullandığımıza ilişkin daha fazla bilgi almak için Facebook Çerezler İlkesi ve Instagram Çerezler İlkesi'ni gözden geçirin.



II. Bu bilgileri nasıl kullanırız?
Yaptığınız seçimler doğrultusunda topladığımız bilgileri aşağıda açıklandığı şekilde, hem Meta Ürünlerini hem de Meta Koşulları ve Instagram Koşulları'nda belirtilen ilgili hizmetleri sunmak ve desteklemek amacıyla kullanırız. Nasıl kullanıyoruz?
Ürünlerimizin sunulması, kişiselleştirilmesi ve iyileştirilmesi.
Topladığımız bilgileri, Ürünlerimizi size sunmak için kullanıyoruz. Özellikleri ve içerikleri kişiselleştirmek (reklamlarınız, Facebook Haber Kaynağınız, Instagram Akışınız ve Instagram Hikayeleriniz dahil) ve hem Ürünlerimizde hem de diğer yerlerde size önerilerde bulunmak da (katılmak isteyebileceğiniz gruplar veya etkinlikler ile takip etmek isteyebileceğiniz konular gibi) bu amacımıza dahildir. Tamamen size özel ve kişiselleştirilmiş Ürünler oluşturmak amacıyla sizden ve başkalarından topladığımız ve öğrendiğimiz veriler (özel korumalara tabi veriler dahil); Ürünlerimizi kullanma ve Ürünlerimizde etkileşim kurma biçiminiz; Ürünlerimizde ve başka yerlerde bağlı olduğunuz ve ilgi duyduğunuz kişiler, yerler veya diğer şeyler doğrultusunda bağlantılarınız, tercihleriniz, ilgi alanlarınız ve hareketlerinize ilişkin bilgileri kullanıyoruz. Meta Ürünlerindeki özellikler, içerikler ve tavsiyeler dahil olmak üzere Facebook ve Instagram deneyiminizi kişiselleştirmek için sizinle ilgili bilgileri nasıl kullandığımız hakkında daha fazla bilgi edinin. İsterseniz göreceğiniz reklamları nasıl belirlediğimiz hakkında da daha fazla bilgi alabilirsiniz.
Meta Ürünlerindeki ve cihazlardaki bilgiler: Nerede kullandığınızdan bağımsız olarak, kullandığınız tüm Meta Ürünlerinde size özel ve tutarlı bir deneyim sunmak için farklı Meta Ürünlerinde ve cihazlarda gerçekleştirdiğiniz hareketler hakkındaki bilgileri bir araya getiriyoruz. Örneğin, Instagram'da takip ettiğiniz veya Messenger'da iletişim kurduğunuz kişilerin olduğu bir Facebook grubuna katılmanızı önerebiliriz. Buna ek olarak, örneğin bir Meta Ürününde kayıtlı olan bilgilerinizi (telefon numaranız gibi) farklı bir Üründe hesap açarken otomatik olarak doldurarak size daha akıcı bir deneyim sunabiliriz.
Konumla ilgili bilgiler: Size ve diğer kişilere reklamlar dahil Ürünlerimizi sunmak, kişiselleştirmek ve iyileştirmek için mevcut konumunuz, yaşadığınız yer, gitmeyi sevdiğiniz yerler, yakınında olduğunuz işletme ve kişiler gibi konumla ilgili bilgileri kullanmaktayız. Konumla ilgili bilgiler cihazın kesin konumuna (bu bilgiyi toplamamıza izin vermeniz halinde), IP adreslerine ve hem sizin hem de başkalarının Meta Ürünlerini kullanımına (yer bildirimleri veya katıldığınız etkinlikler gibi) bağlı olarak elde edilebilmektedir.
Ürün araştırma ve geliştirme: Topladığımız bilgileri anket ve araştırmalar yapmak, yeni ürün ve özellikleri test etmek ve sorunlarını gidermek gibi yöntemlerle Ürünlerimizi geliştirmek, test etmek ve iyileştirmek için kullanmaktayız.
Reklamlar ve diğer sponsorlu içerikler: İlgi alanlarınız, eylemleriniz ve bağlantılarınız hakkındaki bilgiler de dahil olmak üzere sizin hakkınızda topladığımız bilgileri; size gösterdiğimiz reklamları, teklifleri ve diğer sponsorlu içerikleri kişiselleştirmek için kullanmaktayız. Reklamları nasıl seçtiğimiz ve kişiselleştirdiğimiz hakkında daha fazla bilgi almak ve sizin için reklam ve diğer sponsorlu içerikleri seçerken kullandığımız verilere ilişkin seçimlerinizi görmek için Facebook Ayarları'na ve Instagram Ayarları'na gidin.


Ölçüm, analiz ve diğer kurumsal hizmetleri sağlamak.
Topladığımız bilgileri (ziyaret ettiğiniz internet siteleri ve gördüğünüz reklamlar gibi Ürünlerimiz dışındaki hareketleriniz dahil) reklam verenlere ve diğer ortaklarımıza reklam ve hizmetlerinin etkililiğini ve dağılımını ölçme, hizmetlerini hangi tür insanların kullandığını öğrenme ve insanların internet siteleri, uygulamaları ve hizmetleriyle nasıl etkileşim kurduğunu anlama konularında yardımcı olmak için kullanmaktayız. Bu ortaklarımızla nasıl bilgi paylaşımında bulunduğumuzu öğrenin.


Emniyeti, bütünlüğü ve güvenliği desteklemek.
Topladığımız bilgileri; hesapları ve hareketleri doğrulamak, zararlı davranışlarla mücadele etmek, spam ve diğer kötü faaliyetleri tespit edip önlemek, Ürünlerimizin bütünlüğünü korumak ve Meta Ürünlerinde ve başka yerlerde emniyeti ve güvenliği desteklemek için kullanırız. Örneğin, elde ettiğimiz verileri; şüpheli hareketleri araştırmak, koşul ya da ilke ihlallerini incelemek veya birisi yardıma ihtiyaç duyduğunda bunu tespit etmek için kullanırız. Daha fazla bilgi almak için Facebook Güvenlik Yardım Merkezi'ni veya Instagram Güvenlik İpuçları'nı ziyaret edin.


Sizinle iletişime geçmek.
Topladığımız bilgileri size pazarlama mesajları göndermek, sizinle Ürünlerimiz hakkında iletişime geçmek ve ilkelerimizi ve koşullarımızı size bildirmek için kullanırız. Bizimle iletişime geçtiğinizde size yanıt vermek için de bilgilerinizi kullanırız.


Sosyal yardım amacıyla araştırma ve yenilikler gerçekleştirmek.
Topladığımız bilgileri (işbirliği içinde olduğumuz araştırma ortaklarından alınan bilgiler dahil); genel sosyal yardım, teknolojik gelişim, kamu yararı, sağlık ve refah konularında araştırma ve yenilikler yapmak ve bu çalışmaları desteklemek için kullanmaktayız. Örneğin, afet sonrası yardım çalışmalarına destek olmak için krizler esnasındaki göç eğilimlerine ilişkin topladığımız bilgileri analiz ediyoruz. Araştırma programlarımız hakkında daha fazla bilgi alın.



III. Bu bilgiler nasıl paylaşılır?
Bilgileriniz başkalarıyla aşağıdaki şekillerde paylaşılır:
Meta Ürünlerinde Paylaşım
Paylaşımda bulunduğunuz ve iletişim kurduğunuz kişiler ve hesaplar
Ürünlerimizi kullanarak paylaşımda bulunduğunuzda ya da iletişim kurduğunuzda, paylaşımlarınızın hedef kitlesini siz seçersiniz. Örneğin, Facebook'ta bir şey paylaşırken gönderiniz için hedef kitle seçersiniz. Gönderinizi bir grupla, tüm arkadaşlarınızla, herkese açık olarak veya sadece seçtiğiniz kişilerin olduğu bir listeyle paylaşabilirsiniz. Aynı şekilde insanlarla veya işletmelerle iletişim kurmak için Messenger veya Instagram'ı kullandığınızda, gönderdiğiniz içerikleri bu kişi ve işletmeler görebilir. Ağınızda bulunan kişiler ayrıca reklamlarla ve sponsorlu içeriklerle etkileşiminiz de dahil olmak üzere Ürünlerimizde gerçekleştirdiğiniz eylemleri görebilir. Buna ek olarak Facebook veya Instagram Hikayeleri yayınlayan hesaplar, kendi hikayelerine kimlerin baktığını görebilir.
Herkese açık bilgiler, Ürünlerimizde ve başka yerlerde hesap sahibi olan veya olmayan herkes tarafından görülebilir. Instagram kullanıcı adınız, paylaşırken hedef kitlesini herkese açık olarak belirlediğiniz tüm bilgiler, Facebook'taki herkese açık profilinizde yer alan bilgiler ve Facebook Sayfanızda, herkese açık Instagram hesabınızda veya Facebook Marketplace gibi diğer herkese açık forumlarda paylaştığınız içerikler buna dahildir. Siz, Facebook'u ve Instagram'ı kullanan diğer insanlar ve biz herkese açık bilgileri; diğer Meta Şirketi Ürünlerinde, arama sonuçlarında, araçlarımız ya da API'lerimiz aracılığıyla veya başka yollardan, Ürünlerimizi kullanan veya kullanmayan herkese gönderebilir veya bilgileri bu kişilerin erişimine açabiliriz. Herkese açık bilgiler ayrıca arama motorları, API'ler ve TV gibi çevrimdışı medya kanalları gibi üçüncü taraf hizmetler aracılığıyla ve Ürünlerimizle entegre olan uygulamalar, internet siteleri ve diğer hizmetler tarafından görülebilir, erişilebilir, yeniden paylaşılabilir veya indirilebilir.
Hangi bilgilerin herkese açık olduğunu ve Facebook ve Instagram'da görünürlüğünüzü nasıl kontrol edeceğinizi öğrenin.
Sizinle ilgili başkalarının paylaştığı veya yeniden paylaştığı içerikler
İçeriklerinizi kimlerle paylaştığınıza dikkat edin. Ürünlerimizde hareketlerinizi gören kişiler, bunları Ürünlerimizde ve başka yerlerde başka insanlarla paylaşabilir. Bu durumda, paylaşırken seçtiğiniz hedef kitlenin dışındaki kişiler ve işletmeler de içeriklerinizi görebilir. Örneğin, bir gönderi veya mesajı sadece belirli kişilerle paylaşsanız bile bu kişiler paylaşımınızı indirerek, ekran görüntüsü alarak veya yeniden paylaşarak içeriği Ürünlerimizde veya başka yerlerde, yüz yüzeyken veya Horizon Worlds gibi sanal gerçeklik deneyimlerinde başkalarına gösterebilir. Ayrıca bir başkasının gönderisine yorum yaptığınızda veya içeriğine ifade bıraktığınızda, yorumunuz veya ifadeniz bu kişinin içeriğini görebilen herkes tarafından görülebilir ve gönderinin hedef kitlesi yine bu kişi tarafından daha sonra değiştirilebilir.
Ayrıca insanlar Ürünlerimizi kullanarak sizin hakkınızda bir içerik oluşturabilir ve kendi seçtikleri hedef kitleyle paylaşabilir. Örneğin insanlar bir fotoğrafınızı kendi Hikayesinde paylaşabilir, yer işaretli bir gönderide sizden bahsedebilir ya da sizi belirli bir konumda etiketleyebilir veya sizin hakkınızdaki bilgileri kendi gönderilerinde veya mesajlarında paylaşabilir. İnsanların Ürünlerimizde sizin hakkınızda paylaştığı içeriklerden rahatsızlık duyuyorsanız içerikleri nasıl şikayet edeceğiniz hakkında bilgi alın.
Ürünlerimizdeki aktif durumunuz veya varlığınız hakkında bilgiler.
Ağlarınızdaki kişiler; an itibarıyla Instagram, Messenger veya Facebook'ta aktif olup olmadığınız veya Ürünlerimizi en son ne zaman kullandığınıza ilişkin bilgiler de dahil olmak üzere, Ürünlerimizde aktif olup olmadığınız hakkında bilgi veren sinyaller görebilir.
Ürünlerimiz dahilindeki ya da Ürünlerimizi kullanan uygulamalar, internet siteleri ve üçüncü taraf entegrasyonları.
Ürünlerimizi kullanan veya Ürünlerimizle entegre olan üçüncü taraf uygulamalarını, internet sitelerini ya da diğer hizmetleri kullanmayı seçtiğinizde, bunlar paylaştığınız şeyler hakkında bilgi alabilir. Örneğin, Facebook'ta arkadaşlarınızla bir oyun oynadığınızda veya bir internet sitesinde Facebook Yorum Yap ya da Paylaş düğmesini kullandığınızda, oyunun geliştiricisi veya internet sitesi oyundaki hareketlerinizle ilgili bilgi toplayabilir veya internet sitesinden Facebook'ta paylaşım yaptığınıza dair bir yorum veya bağlantı alabilir. Ayrıca bunun gibi üçüncü taraf hizmetlerini indirdiğinizde veya kullandığınızda, bu hizmetler Facebook'taki herkese açık profilinize ve kendileriyle paylaştığınız diğer bilgilere erişebilir. Kullandığınız uygulama ve internet siteleri, kendileriyle paylaşmayı seçmeniz halinde Facebook arkadaşlarınızın listesini alabilir. Ancak kullandığınız uygulama ve internet siteleri sizden Facebook arkadaşlarınız hakkında veya Instagram takipçilerinizin herhangi biri hakkında başka bir bilgi alamayacaktır (yine de arkadaşlarınız ve takipçileriniz bu bilgileri paylaşmayı kendileri seçmiş olabilirler). Söz konusu üçüncü taraf hizmetler tarafından toplanan bilgiler, bu koşul ve ilkelere değil ilgili üçüncü taraf hizmete uygulanan koşul ve ilkelere tabi olacaktır.
Facebook ve Instagram'ın platforma özel sürümlerini sunan cihazlar ve işletim sistemleri (başka bir deyişle, birinci taraf uygulamalarımızın bizim tarafımızdan geliştirilmediği durumlarda), temel işlevimizi sizlerin kullanımına sunabilmek için arkadaşlarınızın sizinle paylaştığı bilgiler dahil kendileriyle paylaşmayı seçtiğiniz tüm bilgilere erişebilecektir.
Not: Kötüye kullanımın önüne geçmek için geliştiricilerin veri erişimini daha da sınırlandırıyoruz. Örneğin; son 3 ayda uygulamalarını kullanmadıysanız, geliştiricilerin, Facebook ve Instagram verilerinize erişimini kaldırıyoruz. Ayrıca değişiklikler yaptığımız Giriş özelliğinin bir sonraki sürümünde, uygulama incelemesi yapılmadan bir uygulamanın sizden talep edebileceği bilgileri sadece adınız, Instagram kullanıcı adınız ve biyografiniz, profil resminiz ve e-posta adresinizle sınırlandırıyoruz. Başka herhangi bir verinin istenmesi için bizim onayımız gerekecek.
Yeni sahip.
Ürünlerimizin veya Ürünlerimize ait varlıkların sahibinin veya kontrolünün tamamen ya da kısmen değişmesi halinde bilgilerinizi yeni sahibe aktarabiliriz.


Üçüncü Taraf Ortaklarla Paylaşım
Ürünlerimizi kullanıma sunmamıza ve iyileştirmemize yardımcı olan veya işletmelerini büyütmek için Meta İşletme Araçlarını kullanan üçüncü taraf ortaklarla birlikte çalışıyor ve bu sayede şirketlerimizin faaliyetlerini sürdürüp dünya genelinde ücretsiz hizmetler sunabiliyoruz. Hiçbir bilginizi kimseye satmıyoruz ve asla satmayacağız. Ayrıca ortaklarımızın, sağladığımız verileri nasıl kullanabileceğine ve paylaşabileceğine ilişkin katı kısıtlamalar uyguluyoruz. Bilgileri aşağıdaki üçüncü taraflarla paylaşabiliriz:
Analiz hizmetlerimizi kullanan ortaklar.
İnsanların gönderileriyle, ilanlarıyla, Facebook Sayfalarıyla, videolarıyla ve hem Meta Ürünlerindeki hem de başka yerlerdeki diğer içerikleriyle nasıl etkileşim kurduğunu anlamaları konusunda insanlara ve işletmelere yardımcı olmak için toplu istatistikler sağlıyoruz. Örneğin Facebook Sayfa yöneticileri ve Instagram işletme profilleri, gönderilerine bakan, ifade bırakan veya yorum yapan kişi veya hesap sayısı hakkındaki bilgilerin yanı sıra hesaplarında veya Facebook Sayfalarında gerçekleşen etkileşimleri anlamalarına yardımcı olan toplu demografik verileri ve diğer bilgileri alırlar.
Reklamverenler.
Reklamverenler, reklamlarını ne tür insanların gördüğü ve reklamlarının nasıl performans gösterdiği hakkında raporlar alır. Ancak bize izin vermediğiniz sürece, kimliğinizi ortaya çıkaran bilgileri (adınız veya e-posta adresiniz gibi sizinle iletişime geçmek için doğrudan kullanılabilecek bilgiler veya kimliğinizi belirli kılan diğer bilgiler) asla paylaşmayız. Örneğin, hedef kitlelerini daha iyi anlayabilmeleri için reklamverenler ile genel demografik bilgiler ve ilgi alanı bilgileri (bir reklamın Ankara'da yaşayan ve yazılım mühendisliğiyle ilgilenen 25-34 yaş arası bir kadın tarafından görüldüğü gibi) paylaşabiliriz. Ayrıca sizi bir reklamverenden alışveriş yapmaya veya kendisiyle ilgili bir eylem gerçekleştirmeye hangi reklamların teşvik ettiğini tespit edebiliriz.
Ölçüm ortakları.
Sizin hakkınızdaki bilgileri, ortaklarımıza analiz ve ölçüm raporları sunabilmek amacıyla, söz konusu verileri toplu hale getiren veri şirketleriyle paylaşabiliriz.
Ürünlerimizde ürün ve hizmetler sunan ortaklar.
Ürünlerimizde ücretli içerikler almak için abone olduğunuzda veya bir satıcıdan ürün satın aldığınızda, içerik üreticisi veya satıcı sizin herkese açık bilgilerinizi, kendileriyle paylaştığınız diğer bilgileri ve işlemi tamamlamak için gerekli olan kargo ve iletişim bilgileri gibi diğer bilgileri almaktadır.
Tedarikçiler ve hizmet sağlayıcılar.
Teknik altyapı hizmetleri sağlama, Ürünlerimizin nasıl kullanıldığını analiz etme, müşteri hizmetleri sunma, ödeme işlemlerini yürütme veya anketler gerçekleştirme gibi yollarla işletmemize destek olan tedarikçilere ve hizmet sağlayıcılarına bilgi ve içerikler sağlamaktayız.
Araştırmacılar ve akademisyenler.
Hem işletmemizin ya da misyonumuzun güçlenmesini sağlayacak çalışma alanlarını ve yenilikleri ilerleten hem de genel sosyal yardım, teknolojik gelişim, kamu yararı, sağlık ve refah konularında keşif ve yeniliği hızlandıran araştırmaların yürütülebilmesi için araştırma ortaklarımıza ve akademisyenlere de bilgi ve içerikler sağlıyoruz.
Emniyet teşkilatı veya yasal talepler.
Aşağıda belirtilen durumlarda, emniyet teşkilatı ile veya yasal taleplere yanıt olarak bilgi paylaşımında bulunuruz.
Sizin veya başkalarının üçüncü taraf ortaklarla paylaştığınız sizinle ilgili bilgileri nasıl kontrol edeceğiniz hakkında daha fazla bilgi için Facebook Ayarları'na ve Instagram Ayarları'na gidin.



IV. Meta Şirketleri nasıl birlikte çalışır?
Facebook ve Instagram, kullandığınız tüm Meta Şirketi Ürünlerinde yenilikçi, ilgili, tutarlı ve güvenli bir deneyim yaşamanız için altyapısını, sistemlerini ve teknolojisini diğer Meta Şirketleri (WhatsApp ve Oculus dahil) ile paylaşır. Ayrıca sizin hakkınızdaki bilgileri Meta Şirketleri genelinde aynı amaçlarla, yasaların izin verdiği ölçüde ve bu şirketlerin koşul ve ilkeleri çerçevesinde işleriz. Örneğin, kendi hizmeti üzerinden spam gönderen hesaplar hakkında WhatsApp'tan aldığımız bilgileri işleyerek bu hesaplara Facebook, Instagram veya Messenger üzerinde de müdahale edebiliriz. Buna ek olarak, farklı Meta Şirketi Ürünlerindeki tekil kullanıcı sayısını tespit etmek gibi amaçlarla insanların Meta Şirketi Ürünlerini nasıl kullandığı ve bunlarla nasıl etkileşim kurduğunu anlamak için çalışmalar gerçekleştiriyoruz.



V. Hakkımdaki bilgileri nasıl yönetebilir veya silebilirim?
Size verilerinize erişme, verilerinizi düzeltme, taşıma ve silme olanağı tanıyoruz. Facebook Ayarlarınızda ve Instagram Ayarlarınızda daha fazla bilgi alın.
Hizmetlerimizi ve Meta Ürünlerini kullanımınıza sunmamız için gerekli olduğu süre boyunca ya da hesabınız silinene kadar (hangisi önce gerçekleşirse) verileri saklıyoruz. Verinin niteliği, toplanma ve işlenme nedeni, ilgili yasal veya idari saklama gereklilikleri gibi unsurlar göz önünde bulundurularak her veri için duruma özel bir karar verilir. Örneğin Facebook'ta bir şeyi aradığınızda, yaptığınız sorguyu istediğiniz zaman arama geçmişinizden silebilirsiniz. Ancak yaptığınız aramanın kaydı 6 ay sonra silinir. Hesabınızın doğrulanması için bir devlet kurumu tarafından verilmiş kimliğinizin kopyasını gönderirseniz aksi belirtilmediği takdirde bu kopyayı inceledikten 30 gün sonra sileriz. Paylaştığınız içeriklerin silinmesi ve sosyal eklentiler aracılığıyla elde edilen çerez verilerinin silinmesi hakkında daha fazla bilgi alın.
Hesabınızı sildiğinizde, fotoğraflarınız ve durum güncellemeleriniz gibi paylaşmış olduğunuz içerikleri sileriz. Bu bilgileri daha sonra geri alamazsınız. Başkalarının sizin hakkınızda paylaştığı bilgiler hesabınızın bir parçası değildir ve dolayısıyla silinmez. Hesabınızı silmek istemiyor ama Ürünleri kullanmayı geçici olarak bırakmak istiyorsanız hesabınızı silmek yerine dondurabilirsiniz. Hesabınızı silmek isterseniz lütfen Facebook Ayarları'nı ve Instagram Ayarları'nı ziyaret edin.



VI. Yasal talepleri nasıl yerine getirir veya zararı nasıl önleriz?
Aşağıdaki durumlarda bilgilerinize erişim sağlayabilir, bilgilerinizi muhafaza edebilir ve kolluk kuvvetleri veya diğer kamu kurumları ile paylaşabiliriz:
Yasaların bunu yapmamızı gerektirdiğine iyi niyet çerçevesinde inanmamız durumunda, yasal bir talebi (arama izni, mahkeme emri veya mahkeme celbi gibi) yerine getirmek için. Yetki bölgesindeki yasalar uyarınca talebin yerine getirilmesinin gerekli olduğunu, söz konusu gerekliliğin bu yetki bölgesinin kapsamı dahilindeki kullanıcılar için geçerli olduğunu ve uluslararası kabul edilmiş standartlarla tutarlı olduğunu iyi niyet çerçevesinde düşündüğümüz durumlarda, Amerika Birleşik Devletleri dışındaki mahkemelerden gelen yasal talepler de buna dahil olabilir.
Dolandırıcılıkların, Ürünlerin yetkisiz kullanımının, koşul ya da ilkelerimize yönelik ihlallerin veya diğer zararlı ya da yasadışı faaliyetlerin tespit edilmesi, önlenmesi ve müdahale edilmesi; soruşturmalar ya da düzenleyici kurumların incelemeleri kapsamında kendimizi (haklarımız, varlıklarımız veya Ürünlerimiz dahil), sizi veya diğerlerini koruyabilmemiz; veya ölüm ya da fiziksel yaralanma gibi durumların önlenmesi amacıyla iyi niyet çerçevesinde gerekli olduğunu düşündüğümüz durumlarda. Örneğin, Ürünlerimizde ve başka yerlerde dolandırıcılığı, istismarı ve diğer zararlı davranışları önlemek için, hesabınızın güvenilirliği hakkındaki bilgileri gerekli olduğu durumlarda üçüncü taraf ortaklarımıza verebilir ve onlardan bu bilgileri alabiliriz.
Sizinle ilgili aldığımız bilgilerin (Ürünlerimizde yapılan alışverişlerle ilgili finansal işlem verileri de dahil) yasal bir talep ya da yükümlülük, resmi bir soruşturma veya koşullarımızın ya da ilkelerimizin olası ihlalleriyle ilgili soruşturmalara konu olması halinde ya da zararın önlenmesi amacıyla söz konusu bilgilere uzun bir süre boyunca erişilebilir ve bu bilgiler muhafaza edilebilir. Kötüye kullanımın veya koşullarımızın diğer ihlallerinin tekrarlanmasını önlemek için koşullarımızın ihlal edilmesi sebebiyle kapanan hesaplardaki bilgileri en az bir yıl boyunca saklarız.



VII. Dünya genelindeki hizmetlerimiz çerçevesinde verileri nasıl kullanır ve aktarırız?
Bilgileri hem grup içi Meta Şirketleri ile hem de harici olarak ortaklarımızla ve dünyanın dört bir yanında bağlantı kurup paylaşım yaptığınız kişi ve kuruluşlarla, bu ilke doğrultusunda dünya çapında paylaşırız. Bilgileriniz, örneğin, bu ilkede açıklanan amaçlarla, Amerika Birleşik Devletleri'ne veya ikamet etmediğiniz diğer ülkelere aktarılabilir veya iletilebilir, buralarda saklanabilir ve işlenebilir. Bu veri aktarımları; Meta Koşulları ve Instagram Koşulları'nda belirtilen hizmetlerin sunulması, faaliyetlerin dünya çapında sürdürülmesi ve Ürünlerimizin size sunulması için gereklidir. Standart sözleşme hükümleri kullanıyoruz, gerekli olan bazı ülkeler hakkında Avrupa Komisyonu'nun yeterlilik kararlarına uyuyoruz ve Amerika Birleşik Devletleri ve diğer ülkelere bu veri aktarımları için sizin izninizi alıyoruz.



VIII. Bu ilkedeki değişiklikler hakkında sizi nasıl bilgilendireceğiz?
Bu ilkede değişiklik yapmadan önce size bildireceğiz ve Ürünlerimizi kullanmaya devam etmeden önce revize edilen ilkeyi gözden geçirme fırsatı sunacağız.



IX. Sorularınız için bizimle iletişime geçme
Facebook ve Instagram'da gizlilik hakkında daha fazla bilgi alabilirsiniz. Bu ilke hakkında sorularınız varsa aşağıdaki şekilde bizimle iletişime geçebilirsiniz.
Bizimle internet üzerinden veya aşağıdaki adresten posta yoluyla iletişime geçebilirsiniz:

Meta Platforms, Inc.
ATTN: Privacy Operations
1601 Willow Road
Menlo Park, CA 94025


Kaliforniya'da İkamet Edenler İçin Gizlilik Bildirimi
Kaliforniya'da ikamet ediyorsanız şu belgeleri inceleyerek tüketici gizlilik haklarınız hakkında daha fazla bilgi alabilirsiniz: Kaliforniya Gizlilik Bildirimi.

Son Değiştirilme Tarihi: 4 Ocak 2022

TürkçeKurdî (Kurmancî)العربيةEnglish (UK)ZazaDeutschРусскийFrançais (France)فارسیNederlandsEspañol
KaydolGiriş YapMessengerFacebook LiteWatchYerlerOyunlarMarketplaceMeta PayOculusPortalInstagramBulletinBağış KampanyalarıHizmetlerOy Kullanma Bilgi MerkeziGizlilik İlkesiGizlilik MerkeziGruplar
Gizlilik
 
 · Koşullar
 
 · Reklam
 
 · Ad Choices 
 
 · Çerezler
 
 · Diğer
 
 · Meta © 2023